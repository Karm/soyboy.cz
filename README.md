# Vliv sóji na mužský reprodukční systém

## Podobné, ne stejné

Sója obsahuje množství isoflavonoidů, konkrétní skupiny fytoestrogenů, které jsou strukturně podobné steroidním lidským hormonům – estrogenům. U mužů vznikají estrogeny z testosteronu a jejich účinkem je např. modulace erektilní funkce, spermatogeneze a libida [1](https://www.ncbi.nlm.nih.gov/pmc/articles/PMC4854098/). Přestože se isoflavonoidy mohou vázat na estrogenové receptory (ovšem s mnohem menší afinitou), jejich účinky nejsou totožné s účinky estrogenů.

## Vliv nebyl nikdy prokázán

Klinické studie nikdy neprokázaly snížení hladiny testosteronu, volného testosteronu, sexuální hormony vázajícího globuliny (SHBG) ani androgenního indexu v důsledku konzumace sóji a sójových produktů \[[5](https://www.ncbi.nlm.nih.gov/pubmed/19524224), [6](https://www.researchgate.net/publication/43079442_Soybean_isoflavone_exposure_does_not_have_feminizing_effects_on_men_A_critical_examination_of_the_clinical_evidence)\]. V souvislosti s isoflavonoidy nebyly zjištěny ani změny ve spermiogramu \[[7](https://www.researchgate.net/publication/26885201_Soy_protein_isolates_of_varying_isoflavone_content_do_not_adversely_affect_semen_quality_in_healthy_young_men), [8](https://www.researchgate.net/publication/11984551_Effect_of_a_phytoestrogen_food_supplement_on_reproductive_health_in_normal_males), [9](https://www.researchgate.net/publication/38095392_Soy_phyto-oestrogens_and_male_reproductive_function_A_review)\]. Shrnuté výsledky studií tedy dokazují, že konzumace sóji nemá negativní vliv na reprodukční funkce u mužů.

## Hlodavci nemetabolizují stejně

Obavy z negativního vlivu isoflavonoidů na reprodukční zdraví mužů pramení z výsledků experimentů provedených na hlodavcích. Ty ukázaly, že strava obsahující velké množství isoflavonoidů způsobuje erektilní dysfunkce, snižuje spermatogenezi, kvalitu ejakulátu a celkově negativně ovlivňuje reprodukci [2](https://www.ncbi.nlm.nih.gov/pubmed/18685712). Hlodavci však metabolizují isoflavonoidy jiným způsobem, navíc dávky isoflavonoidů, kterým byla zvířata vystavována byly neúměrně vysoké.

## Neobvyklé případy

Vzniklé obavy založené na výsledcích experimentů byly podpořeny i několika klinickými případy \[[3](https://www.researchgate.net/publication/5297328_An_Unusual_Case_of_Gynecomastia_Associated_with_Soy_Product_Consumption), [4](https://www.ncbi.nlm.nih.gov/pmc/articles/PMC2721724/)\]. Jednalo se však buď čistě o případové studie nebo použitý vzorek subjektů nebyl dostatečně reprezentativní ani velký na vytvoření signifikantní korelace pozorovaného jevu v populaci.

------

## Zdroje

[1\] [The role of estradiol in male reproductive function](https://www.ncbi.nlm.nih.gov/pmc/articles/PMC4854098/) (Michael Schulster, Aaron M Bernie, and Ranjith Ramasamy)

[2\] [NTP toxicity report of reproductive dose range-finding study of Genistein](https://www.ncbi.nlm.nih.gov/pubmed/18685712) (CAS No. 446-72-0) administered in feed to Sprague-Dawley rats. (Delclos KB, Newbold R.)

[3\] [An unusual case of gynecomastia associated with soy product consumption.](https://www.researchgate.net/publication/5297328_An_Unusual_Case_of_Gynecomastia_Associated_with_Soy_Product_Consumption) (Martinez J, Lewi JE)

[4\] [Soy food and isoflavone intake in relation to semen quality parameters among men from an infertility clinic.](https://www.ncbi.nlm.nih.gov/pmc/articles/PMC2721724/) (Chavarro JE, Toth TL, Sadio SM, Hauser R)

[5\] [Clinical studies show no effects of soy protein or isoflavones on reproductive hormones in men: results of a meta-analysis.](https://www.ncbi.nlm.nih.gov/pubmed/19524224) (Hamilton-Reeves JM, Vazquez G, Duval SJ, Phipps WR, Kurzer MS, Messina MJ.)

[6\] [Soybean isoflavone exposure does not have feminizing effects on men: a critical examination of the clinical evidence.](https://www.researchgate.net/publication/43079442_Soybean_isoflavone_exposure_does_not_have_feminizing_effects_on_men_A_critical_examination_of_the_clinical_evidence) (Messina M.)

[7\] [Soy protein isolates of varying isoflavone content do not adversely affect semen quality in healthy young men.](https://www.researchgate.net/publication/26885201_Soy_protein_isolates_of_varying_isoflavone_content_do_not_adversely_affect_semen_quality_in_healthy_young_men) (Beaton LK, McVeigh BL, Dillingham BL, Lampe JW, Duncan AM.)

[8\] [Effect of a phytoestrogen food supplement on reproductive health in normal males.](https://www.researchgate.net/publication/11984551_Effect_of_a_phytoestrogen_food_supplement_on_reproductive_health_in_normal_males) (Mitchell JH, Cawood E, Kinniburgh D, Provan A, Collins AR, Irvine DS.)

[9\] [Soy, phyto-oestrogens and male reproductive function: a review.](https://www.researchgate.net/publication/38095392_Soy_phyto-oestrogens_and_male_reproductive_function_A_review) (Cederroth CR1, Auger J, Zimmermann C, Eustache F, Nef S.)
